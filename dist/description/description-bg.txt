Ефикасен блокер: с малко използване на паметта и процесора, но същевременно способен да зарежда и налага хиляди допълнителни филтри в сравнение с други популярни блокери.

Илюстрация на неговата ефикасност: https://github.com/chrisaljoudi/uBlock/wiki/uBlock-vs.-ABP:-efficiency-compared

Използване: Големият бутон за "Включване" в изскачащият прозорец служи за трайно включване/изключване на uBlock за текущия сайт. Той се отнася само за текущия сайт, не е глобален бутон за включване.

***

Гъвкав, той е повече от "блокер на реклами": може да чете и създава филтри от хост файлове.

При първоначално използване са заредени и наложени следните списъци с филтри:

- EasyList
- Списък с рекламни сървъри от Peter Lowe
- EasyPrivacy
- Вредоносни домейни

Aко желаете, на разположение са допълнителни списъци, които да изберете:

- разширен проследяващ списък от Fanboy
- хост файл от Dan Pollock
- рекламни и проследяващи сървъри от hpHosts
- MVPS HOSTS
- Spam404
- и много други

Разбира се, колкото повече списъци включите, толкова по-голямо е използването на паметта. Въпреки това, дори и след добавяне на двата допълнителни списъка от Fanboy, рекламните и проследяващи сървъри от hpHosts, uBlock използва по-малко памет в сравнение с други много популярни блокери.

Също така, имайте предвид, че избирането на някои от допълнителните списъци може да доведе до по-голяма вероятност от неправилно функциониране на уебсайтове -- особено тези списъци, които по принцип се използват като хост файлове.

***

Без предварително зададените списъци с филтри, това разширение е нищо. Така че, ако някога наистина искате да допринесете с нещо, помислете за хората, работещи усилено по поддържането на списъците с филтри, предоставени ви за безплатно използване от всички.

***

Безплатно.
Отворен код с публичен лиценз (GPLv3)
За потребители от потребителите.

Сътрудници @ Github: https://github.com/chrisaljoudi/uBlock/graphs/contributors
Сътрудници @ Crowdin: https://crowdin.net/project/ublock

***

Това е доста ранна версия, имайте го предвид, когато я разглеждате.

Списък с промени на проекта:
https://github.com/chrisaljoudi/uBlock/releases
